Merhaba,

Bu satırlar, doğa için duyduğumuz ortak sorumluluğun bir yansıması olarak kaleme alındı. Her yıl binlerce hektar orman yanıyor, binlerce canlı yerinden oluyor ve toprak derin bir susuzlukla kavruluyor.
Tüm bunlar yaşanırken bizler, sadece izlemekle yetinmek istemiyoruz. İşte tam da bu nedenle buradayız ve doğa için harekete geçiyoruz.

## Kimiz ve Neden Buradayız?

**dogaicin.tr**, doğayı dijital dünyada da savunabilmek için kurulmuş, tamamen açık kaynaklı bir topluluk. Temel amacımız;teknolojinin gücünü kullanarak farkındalığı artırmak,
haritalarla bilgiyi erişilebilir kılmak ve gönüllülük esasıyla güçlü bir dayanışma ağı oluşturmak. Bu sadece bir yazılım projesinin ötesinde bir anlam taşıyor;doğaya karşı birlikte durduğumuz,
dijital alanda ördüğümüz bir direniş bu. Doğal afetler ve çevresel sorunlar karşısında pasif kalmak yerine, kolektif bir çaba ile proaktif çözümler üretmeyi hedefliyoruz.
İklim değişikliğinin ve insan kaynaklı tahribatın etkilerini en aza indirmek, toplumda çevre bilincini yaygınlaştırmak ve somut adımlar atarak gezegenimizi korumak için teknolojinin dönüştürücü gücüne inanıyoruz.
